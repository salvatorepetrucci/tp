<div class="intro" id="tow">
    <div class="h2">
        Tipologie di contenuti
    </div>
    <p>La separazione delle notizie dai commenti è un principio dell’organizzazione dei contenuti de Il Sole 24 ore. Tutte le indicazioni della sezione “I nostri contenuti” definiscono puntualmente le previsioni generali del Codice di autodisciplina.</p>
    <p>La separazione delle notizie dai commenti è un principio dell’organizzazione dei contenuti de Il Sole 24 Ore. Tutte le indicazioni della sezione “I nostri contenuti” definiscono puntualmente  le previsioni generali del Codice di autodisciplina.</p>
    <p id="NoBylinesPolicy">Gli articoli de Il Sole 24 Ore sono firmati dall’autore/i. Al nome di ciascun autore è legata una pagina che contiene una sintetica biografia ed altre informazioni, ad esempio la carica che riveste in redazione, gli argomenti di cui si occupa in maniera particolare. I profili degli autori riportano anche una selezione dei  precedenti articoli. Se un profilo non è disponibile, lo sarà al più presto.</p>
    <p>Pubblichiamo articoli non firmati – o firmati come “redazione online” – quando si tratta di contenuti che possono avere come fonte comunicati stampa o lanci di agenzia e, seppure siano una parte importante del nostro servizio di informazione al lettore e siano ovviamente verificati, non sono frutto di una ricerca originale dei giornalisti del Sole.</p>
</div>
<div class="card" id="ReportageNewsArticle">
    <div class="card-content">
        <p class="h3">
            Servizio
        </p>
        <p>
            Contenuto basato su fatti, osservati e verificati dal reporter in modo diretto o riportati da fonti verificate e attendibili.
        </p>
        <p>
            Può includere molteplici punti di vista su un particolare tema, a differenza di quanto avviene nei comunicati stampa o nella propaganda. Il servizio non presenta mai l'opinione dell'autore. Rientrano in questa categoria i contenuti di carattere narrativo, spesso identificati come ‘feature’, a patto che siano interamente basati su fatti. Qualora un servizio contenga anche una parte di analisi, la doppia categoria - servizio e analisi - deve essere indicata in maniera esplicita.
        </p>
    </div>
    <footer class="card-footer">
    </footer>
</div>

<div class="card" id="NewsArticle">
    <div class="card-content">
        <p class="h3">
            Notizia
        </p>
        <p>
            Contenuto giornalistico che non può essere ricondotto a nessuna delle altre categorie previste dal Trust Project. Indichiamo come notizie contenuti che possono avere come fonte agenzie di stampa, tabelle con dati di mercato, editoriali o interventi che non possono essere descritti come commenti. Tra le notizie includiamo anche i contenuti pubblicati in passato, prima dell’adesione al Trust Project, qualora gli editori non siano in grado di aggiornare il loro archivio.
        </p>
    </div>
    <footer class="card-footer">
    </footer>
</div>

<div class="card" id="AnalysisNewsArticle">
    <div class="card-content">
        <p class="h3">
            Analisi
        </p>
        <p>
            L’analisi si basa sulla cronaca che sfrutta l’esperienza e la competenza specifica dell’autore per spiegare i fatti, a volte interpretando e traendo conclusioni al servizio dei lettori. Può includere previsioni di possibili evoluzioni di eventi sulla base dell’esperienza.
        </p>
        <p>
            L’analisi si basa esclusivamente su ricostruzioni fattuali, sebbene l'autore utilizzi le proprie competenze sull'argomento per mettere le notizie in prospettiva e aiutare il lettore a comprendere l'evento o la questione. L’analisi si conforma alle linee guida generali di un servizio giornalistico. In genere, un’analisi segue o affianca un servizio sullo stesso argomento.
        </p>
    </div>
    <footer class="card-footer">
    </footer>
</div>

<div class="card" id="InvestigativeNewsArticle">
    <div class="card-content">
        <p class="h3">
            Inchiesta
        </p>
        <p>
            Approfondimento di un singolo argomento che mette a frutto il lavoro di ricerche e significative risorse.
        </p>
        <p>
            In genere ha una considerevole lunghezza e può essere presentato sia come un solo lungo articolo o una serie di puntate.
        </p>
    </div>
    <footer class="card-footer">
    </footer>
</div>

<div class="card" id="OpinionNewsArticle">
    <div class="card-content">
        <p class="h3">
            Commento
        </p>
        <p>
            Promuove idee e trae conclusioni basate sull'interpretazione di fatti e dati da parte dell'autore.
        </p>
        <p>
            Racconta al pubblico ciò che l'autore pensa dell'evento o del problema. I commenti possono includere fatti o citazioni, ma riflettono comunque le opinioni, le preferenze personali e le conclusioni dell'autore.
        </p>
    </div>
    <footer class="card-footer">
    </footer>
</div>

<div class="card" id="BackgroundNewsArticle">
    <div class="card-content">
        <p class="h3">
            Per saperne di più
        </p>
        <p>
            Contenuto basato su dati, che ricostruisce il contesto di una vicenda e definisce nel dettaglio gli elementi che caratterizzano un particolare argomento.
        </p>
        <p>
            Può essere presentato come una preliminare ricostruzione dei fatti. Può essere una scheda di approfondimento del contesto. Un elenco dei principali fatti per dare al lettore l’opportunità di una comprensione analitica di un evento attuale o avvenuto in passato. Può essere presentato come una lista, cronologia, avere una struttura di domande e risposte. Può essere indicata una scadenza oltre il quale il contenuto non deve essere più considerato valido.
        </p>
    </div>
    <footer class="card-footer">
    </footer>
</div>

<div class="card" id="#">
    <div class="card-content">
        <p class="h3">
            Fact Check
        </p>
        <p>
            Un  servizio che verifica e stabilisce l’esattezza o meno di una dichiarazione o una serie di dichiarazioni. Questa tipologia può includere contenuti scritti con l’obiettivo esplicito di smentire notizie false.
        </p>
    </div>
    <footer class="card-footer">
    </footer>
</div>

<div class="card" id="ReviewNewsArticle">
    <div class="card-content">
        <p class="h3">
            Recensione
        </p>
        <p>
            È una valutazione o una critica di un servizio, di un prodotto, di un evento o di un’opera creativa (arte, spettacoli, letteratura, tecnologia, o altro).
        </p>
    </div>
    <footer class="card-footer">
    </footer>
</div>

<div class="card" id="SatiricalArticle">
    <div class="card-content">
        <p class="h3">
            Satira
        </p>
        <p>
            Prevede il ricorso a esagerazioni, ironia o umorismo per esprimere opinioni. Non deve essere preso alla lettera.
        </p>
    </div>
    <footer class="card-footer">
    </footer>
</div>

<div class="card" id="#">
    <div class="card-content">
        <p class="h3">
            Necrologio
        </p>
        <p>
            Un articolo di cronaca che parla della morte di un individuo, fornisce un resoconto della vita della persona compresi i risultati raggiunti, le eventuali controversie in cui è stata coinvolta, e può riportare il ricordo di altre persone che la conoscevano.
        </p>
    </div>
    <footer class="card-footer">
    </footer>
</div>

<div class="card" id="#">
    <div class="card-content">
        <p class="h3">
            Collabora con noi
        </p>
        <p>
            Chiede al pubblico di segnalare alla redazione informazioni, approfondimenti, chiarimenti, aneddoti, documentazione, ecc.
        </p>
        <p>
            Questa tipologia di contenuto è un modello di crowdsourcing in ambito giornalistico.
        </p>
    </div>
    <footer class="card-footer">
    </footer>
</div>

<div class="card" id="#">
    <div class="card-content">
        <p class="h3">
            Nota sul metodo
        </p>
        <p>
            Spiega al pubblico le modalità con cui è stato realizzato un servizio giornalistico.
        </p>
        <p>
            Qualora sia possibile, prevede che il materiale documentale originale sia messo a disposizione dei lettori offrendo il contesto dell’utilizzo come fonte per il servizio.
        </p>
    </div>
    <footer class="card-footer">
    </footer>
</div>

<div class="card" id="AdvertiserContentArticle">
    <div class="card-content">
        <p class="h3">
            Contenuto pubblicitario
        </p>
        <p>
            Prodotto per conto di o da una società o una persona che ha pagato l’azienda editoriale per definire il contenuto e la posizione nel flusso dell’informazione.
        </p>
        <p>
            In conseguenza della sua natura, indipendentemente dallo standard di qualità del contenuto, non può essere considerato un prodotto di giornalismo imparziale. Questa tipologia include pubbliredazionali, materiale pubblicitario e altre forme di contenuti a pagamento.
        </p>
    </div>
    <footer class="card-footer">
    </footer>
</div>

<div class="card" id="#">
    <div class="card-content">
        <p class="h3">
            Creato per
        </p>
        <p>
            Prodotto per conto o su richiesta di una società o di un individuo che ha pagato l’azienda editoriale per la sua realizzazione. Può essere confezionato al di fuori della redazione, ma il contenuto rispetta gli standard di qualità della testata.
        </p>
        <p>
            Questa tipologia non soddisfa i requisiti di un giornalismo pienamente imparziale perché uno sponsor è comunque intervenuto sulla produzione o la revisione finale del contenuto prima della sua pubblicazione.
        </p>
    </div>
    <footer class="card-footer">
    </footer>
</div>

<div class="card" id="#">
    <div class="card-content">
        <p class="h3">
            Sponsored by
        </p>
        <p>
            Prodotto con il sostegno finanziario di una società o di un individuo che ha interesse a che l’azienda editoriale alzi il livello di attenzione su un particolare argomento ma lascia piena libertà di sviluppare il contenuto.
        </p>
        <p>
            Gli articoli pubblicati in questa tipologia rispettano gli standard rigorosi della redazione e non sono stati visionati dal soggetto esterno prima della pubblicazione.
        </p>
    </div>
    <footer class="card-footer">
    </footer>
</div>
